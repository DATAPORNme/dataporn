---
layout: post
title:  "Il senso di Ferragni per i musei"
date:   2020-07-24
tags:
  - data
  - dataporn
  - heritage
---

Ma avete saputo che Ferragni è stata agli [Uffizi](https://www.instagram.com/p/CCu_l3JIvFn/?utm_source=ig_web_copy_link) (c'è anche la [seconda versione](https://www.instagram.com/p/CCvBhtsJn3D/?utm_source=ig_web_copy_link))e poi al [MarTA](https://www.instagram.com/p/CC6SDmTA7Su/?utm_source=ig_web_copy_link)? Prima era stata in visita privata alla [Cappella Sistina](https://www.instagram.com/p/CBgebaJD5JW/?utm_source=ig_web_copy_link). Queste *stories* non sono un'esclusiva per l'imprenditrice VIP, ma sono esperienze che chiunque può fare pagando un prezzo ridicolo rispetto al valore di ciò che vede.

Eppure è successo un putiferio.

Parrucconi VS Rivoluzionari. Analogici VS Digitali. Guelfi VS Ghibellini. A me interessa vedere come altre Ferragni possano fruire per scopi economici del patrimonio italiano, dal momento che pagano (loro o gli sponsor) e non danneggiano le opere e i luoghi.

### Un servizio agli Uffizi
Ogni museo dovrebbe avere nel proprio regolamento i moduli per usufrire degli spazi e delle immagini dei luoghi e opere culturali. Questo servizio è normato dagli artt. 106 e 115 del [Codice dei beni culturali e del paesaggio](https://www.normattiva.it/uri-res/N2Ls?urn:nir:stato:decreto.legislativo:2004-01-22;42), quindi vado sul [sito](https://www.uffizi.it/) degli Uffizi per vedere modalità e costi. Innanzitutto per trovare il link bisogna andare nel *footer* in [Servizi professionali](https://www.uffizi.it/servizi-professionali) dove si trovano i regolamenti e i moduli per l'uso di spazi, immagini. Non si può immaginare il **dolore fisico e mentale** di chi è stato incaricato di leggere il regolamento, **non trovare i costi**, compilare il **modulo**, inviarlo, attendere il preventivo e organizzare tutto. **Possono delle imprese avere questa burocrazia per fruire di un servizio**?

### È solo post
Nonostante quello che si possa pensare, un fatto è innegabile: gli Uffizi hanno guadagnato in un periodo durissimo per le casse dei musei. in [Heritage in lockdown](https://doi.org/10.5281/zenodo.3743482) avevo calcolato che solo tra febbraio e aprile i luoghi della culturale di proprietà dello Stato avevano avuto mancati introiti da biglietti per 59 milioni di euro. Quindi in un periodo di chiusure e entrate contingentate, l'idea di Ferragni è una clamorosa scialuppa di salvataggio per i bilanci, che si concretizza in una serie di post su Instagram. Per il modello di business di Ferragni è l'*output* perfetto perché le consente di trasformare l'investimento in un valore. Ma per gli Uffizi, un post ha un tasso di coversione molto basso se si configura in un semplice aumento delle visite, dal momento che turisti non ce ne sono; al massimo hanno allargato la platea del segmento *giovane* che autonomamente non sarebbe andato. C'è erò la missione museale che non può essere un post su [Facebook](https://www.facebook.com/uffizigalleries/photos/a.108530317434730/159115719042856/?type=3&theater) che illustra l'opera mostrata da Ferragni.

### Missione e bilanci
Nel sito degli Uffizi è consultabile il [bilancio](https://trasparenza.uffizi.it/archivio29_bilanci_0_404_731_1.html) del 2018. Nel consuntivo delle entrate si legge che gli introiti derivanti da servizi in gestione indiretta sono stati circa 2.5 milioni di euro, mentre quelli in gestione diretta sono stati circa 1.3 milioni, a fronte di 34 milioni da vendita diretta di biglietti. Da questi numeri si capisce quanto importante sia per gli Uffizi, e per tutti gli altri luoghi aumentare le entrate dai servizi. Quindi bisogna che le amministrazioni usino l'esperienza di Ferragni per:

  - semplificare l'accesso ai servizi
  - indicare dei costi dei servizi e delle offerte aggiuntive
  - aumentare la conoscenza delle opere per espandere il mercato (ne ho parlato in [Non presenze e vantaggio competitivo nei musei](https://dataporn.me/2020/05/27/Non-presenze-vantaggiocompetitvo-musei.html))
  - coinvolgere studiosi e appassionati esterni per aumentare l'offerta sfruttando il principio dell [coda lunga](https://it.wikipedia.org/wiki/Coda_lunga#:~:text=L'espressione%20coda%20lunga%2C%20in,di%20molte%20unit%C3%A0%20di%20pochi)

#### Bonus track: education
L'altro giorno ho assistito ad un evento della National Gallery di Londra (*disclamer*: era tenuto da [mio](https://www.youtube.com/watch?v=Ms6O85t40qo) fratello) ed è molto interessante come [loro gestiscono gli eventi](https://www.nationalgallery.org.uk/events): quelli verticali fatti dall'*educational team* sono solo per i [*members*](https://www.nationalgallery.org.uk/events/members) che sottoscrivono una quota d'iscrizione, mentre gli altri contenuti finiscono sui profili social. Gli Uffizi hanno una bella sezione di podcast "[Fabbriche di storie](https://www.uffizi.it/visite-speciali/fabbrichedistorie)" che è completamente gratuita. Un bel podcast - **a pagamento** - in cui chiedevano a Ferragni quali erano le sue curiosità, perché le piaceva un'opera rispetto ad un'altra, farle scoprire altre opere meno conosciute, avrebbe creato molto valore economico per il museo e avrebbe ribadito che la conoscenza deve essere pagata.

Il punto non è lucrare sulla cultura, ma se si vuole che le professioni culturali continuino ad esistere devono essere pagate. Altrimenti tutto verrà dimenticato e rimarranno solo ricordi e pregiudizi.
