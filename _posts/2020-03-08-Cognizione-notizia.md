---
layout: post
title:  "La cognizione della notizia"
date:   2020-03-08
tags:
  - data
---

Ieri sera alle 20:12 il Corriere pubblica la bozza del Decreto della Presidenza del Consiglio senza dire inizialmente che è una bozza. Per conferma si può andare sullo snapshot di [Internet Archive](https://web.archive.org/web/20200308014822/https://www.corriere.it/).

Alle 22:07 Il Post spiega che [non pubblicherà nulla](https://twitter.com/ilpost/status/1236398020650041346) finché non sarà ufficiale. Alla mezzanotte giornalisti e osservatori si accorgono che in Gazzetta Ufficiale non è pubblicato nulla.

Alle Alle 00:45 (siamo ormai l'8 marzo) Lorenzo Pregliasco [scrive che è prevista una conferenza stampa "a breve"](https://twitter.com/lorepregliasco/status/1236437910930558977).

Alle 1:42 Pregliasco conferma la conferenza ["tra 10 minuti"](https://twitter.com/lorepregliasco/status/1236452283900141570).

Alle 2:17 il Presidente del Consiglio è in [conferenza](https://twitter.com/Palazzo_Chigi/status/1236460908051922951) chiarendo "*una cosa inaccettabile [...] che mette a repentaglio la correttezza del Governo e della sicurezza degli Italiani*".

Nella mattinata dell'8 marzo gira tra gli account twitter [un lancio alle 1:28 italiane](https://edition.cnn.com/asia/live-news/coronavirus-outbreak-03-07-20-intl-hnk/h_867d77de1e28dccabed17349521fb0e2) della CNN in cui afferma che "*The text of the draft proposal – also sent to CNN by the press office of the Lombardy regional authority*".

Nel frattempo scattano le fazioni pro e contro pubblicazione della bozza che ha causato nella notte un letterale assalto ai treni da Milano. Iacoboni [sintetizza](https://twitter.com/jacopo_iacoboni/status/1236571021374783489) che se i giornalisti non pubblicassero si porrebbero "*in una zona di complicità e ricatto*". Silvia Sciorilli Borrelli [conferma](https://twitter.com/silvia_sb_/status/1236582463905968128) che "*di bozze ne giravano parecchie. Ma sempre di bozza si parla*".

Ora delle due l'una: o alcuni giornalisti sono complici e ricattabili, oppure considerano notizia un fatto che ha una sua fissità nello spazio e nel tempo: una bozza non è dotata né di firma né di protocollo né tantomeno di attuatività. A questo aggiungo che la CNN esplicita nel titolo "Italian cabinet discussing proposal for coronavirus lockdown on chunk of northern Italy" che è una *proposal*, mentre nel primo lancio del Corriere spiccava invece l'etichetta "esclusivo".

Chi lavora con i dati sa che questi raramente sono originali, e che le informazioni derivano dai cmetodi e criteri di rilevazione, osservazione e aggregazione. In questo caso l'ansia ha escluso la vera notizia, ovvero che l'ufficio stampa della Regione Lombardia, nel ricevere la bozza per le osservazioni, ha *passato* il documento non ancora approvato ai giornalisti. Quindi uscire con un lancio

"<code>Ad alcuni giornalisti è stata inoltrata una bozza del decreto dall'ufficio stampa della Regione Lombardia, stiamo valutando le conseguenze di una pubblicazione - Seguiranno aggiornamenti</code>"

avrebbe ottenuto una maggiore credibilità e arricchito - non solo di click - la cronaca di quelle ore concitate.

Peccato. Perché ora le fazioni si sono schierate e chi perde sono comunque i giornalisti.

![screenshot del Corriere](/assets/img/photo/corriere-20200307.png)
