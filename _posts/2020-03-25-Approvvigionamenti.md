---
layout: post
title:  "Approvvigionamenti"
date:   2020-03-25
tags:
  - data
---

Mai come in questi giorni si parla di dati. [Dati medici e sanitari](https://www.ecdc.europa.eu/en/novel-coronavirus-china). I dati sociali si potrebbero dedurre dal numero di persone in isolamento domicialiare ma purtroppo le [Regioni non sono omogenee](https://www.infodata.ilsole24ore.com/2020/03/22/dati-coronavirus-regione-va-conto-suo-aiutateci-mappare-condivide-cosa-aggiornato/) né nella raccolta né nella pubblicazione. Un indicazione sui movimenti si potrebbe derivare  dai [controlli](https://www.interno.gov.it/it/coronavirus-i-dati-dei-servizi-controllo) e da quelli delle presenze nelle [aziende che possono ancora lavorare](http://www.governo.it/sites/new.governo.it/files/dpcm_20200322_allegato_1.pdf). Queste sono la parte più rilevante perché si riferiscono ai servizi essenziali, tra cui gli approvvigionamenti. Per questo è interessante un'iniziativa della catena IperLando che [pubblica i minuti di attesa nei vari punti vendita](https://sites.google.com/iperlando.it/afflussoclienti/home-page?authuser=0&fbclid=IwAR2_Kjo1sLjYw-mrKXV8WJiXq7yyj6Qs85kES3YDxfSnjDN2yXQ3lQkHRME). Questi dati sono in un formato non interoperabile (non si possono confrontare con altri dati perché sono pubblicati su grafici in immagine), e nemmeno *machine readable* (eleborabili autonomamente dei computer), ma sono un inizio.

Ognuno di noi sta vivendo momenti in cui gli scaffali sono parzialmente vuoti e il senso di ansia che trasmettono è molto alto. Contemporaneamente i venditori di prodotti a km 0 iniziano ad avere sofferenza di consegna e approvvigionamenti. Non siamo alla fame (l'unico vero indicatore per definire una situazione *di guerra*), ma sarebbe importante che la GDO aprisse i propri database di logistica per mostrare il livello di approvvigionamenti per due motivi:

1. tranquillizzare le persone
2. coordinare le filiere dei fornitori

Questi due motivi uniti al coordinamento tra i vari attori (per fare degli esempi: COOP, Esselunga, Auchan e altri) consentirebbero anche alle amministrazioni locali e nazionali di avere un quadro molto più efficace per il contenimento e per le progressive riaperture, aiutando anche il settore delle consegne che sta subendo un enorme carico.

Quindi, bene IperLando e bene se altri vorranno rilasciare i dati di accesso e approvvigionamenti.
